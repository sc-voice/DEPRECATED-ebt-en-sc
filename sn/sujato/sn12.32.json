{
  "sutta_uid": "sn12.32",
  "support": {
    "value": "Supported",
    "description": "Content is actively maintained. Please report errors and inconsistencies"
  },
  "translation": {
    "uid": "sn12.32",
    "author": "Bhikkhu Sujato",
    "author_short": "Sujato",
    "author_uid": "sujato",
    "author_blurb": {
      "en": "Translated for SuttaCentral by <span class=”author”>Bhikkhu Sujato</span>, <span class=”publication-date”>2018</span>. Dedicated to the public domain via Creative Commons Zero (CC0). You are encouraged to copy, reproduce, adapt, alter, or otherwise make use of this translation in any way you wish. Attribution is appreciated but not legally required."
    },
    "lang": "en",
    "title": "With Kaḷāra the Aristocrat ",
    "next": {
      "author_uid": "sujato",
      "lang": "en",
      "name": "Grounds for Knowledge ",
      "uid": "sn12.33"
    },
    "previous": {
      "author_uid": "sujato",
      "lang": "en",
      "name": "What Has Come to Be ",
      "uid": "sn12.31"
    }
  },
  "sections": [
    {
      "segments": [
        {
          "scid": "sn12.32:0.1",
          "pli": "Saṃyutta Nikāya 12 ",
          "en": "Linked Discourses 12 "
        },
        {
          "scid": "sn12.32:0.2",
          "pli": "4. Kaḷārakhattiyavagga ",
          "en": "4. Kaḷāra the Aristocrat "
        },
        {
          "scid": "sn12.32:0.3",
          "pli": "32. Kaḷārasutta ",
          "en": "32. With Kaḷāra the Aristocrat "
        }
      ],
      "type": "Section",
      "prefix": "",
      "values": [],
      "template": [],
      "expanded": false,
      "prop": "en",
      "title": "Linked Discourses 12 ",
      "expandable": false
    },
    {
      "segments": [
        {
          "scid": "sn12.32:1.1",
          "pli": "Sāvatthiyaṃ viharati. ",
          "en": "At Sāvatthī. "
        },
        {
          "scid": "sn12.32:1.2",
          "pli": "Atha kho kaḷārakhattiyo bhikkhu yenāyasmā sāriputto tenupasaṅkami; upasaṅkamitvā āyasmatā sāriputtena saddhiṃ sammodi. ",
          "en": "Then the mendicant Kaḷāra the Aristocrat went up to Venerable Sāriputta and exchanged greetings with him. "
        },
        {
          "scid": "sn12.32:1.3",
          "pli": "Sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho kaḷārakhattiyo bhikkhu āyasmantaṃ sāriputtaṃ etadavoca: ",
          "en": "When the greetings and polite conversation were over, he sat down to one side and said to him, "
        },
        {
          "scid": "sn12.32:1.4",
          "pli": "“moḷiyaphagguno, āvuso sāriputta, bhikkhu sikkhaṃ paccakkhāya hīnāyāvatto”ti. ",
          "en": "“Reverend Sāriputta, the mendicant Phagguna of the Top-Knot has rejected the training and returned to a lesser life.” "
        },
        {
          "scid": "sn12.32:1.5",
          "pli": "“Na hi nūna so āyasmā imasmiṃ dhammavinaye assāsamalatthā”ti. ",
          "en": "“That venerable mustn’t have got any satisfaction in this teaching and training.” "
        },
        {
          "scid": "sn12.32:2.1",
          "pli": "“Tena hāyasmā sāriputto imasmiṃ dhammavinaye assāsaṃ patto”ti? ",
          "en": "“Well then, has Venerable Sāriputta found satisfaction in this teaching and training?” "
        },
        {
          "scid": "sn12.32:3.1",
          "pli": "“Na khvāhaṃ, āvuso, kaṅkhāmī”ti. ",
          "en": "“Reverend, I have no uncertainty.” "
        },
        {
          "scid": "sn12.32:3.2",
          "pli": "“Āyatiṃ, panāvuso”ti? ",
          "en": "“But what of the future?” "
        },
        {
          "scid": "sn12.32:4.1",
          "pli": "“Na khvāhaṃ, āvuso, vicikicchāmī”ti. ",
          "en": "“I have no doubt.” "
        },
        {
          "scid": "sn12.32:5.1",
          "pli": "Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho kaḷārakhattiyo bhikkhu bhagavantaṃ etadavoca: ",
          "en": "Then Kaḷāra the Aristocrat went up to the Buddha, bowed, sat down to one side, and said to him, "
        },
        {
          "scid": "sn12.32:5.2",
          "pli": "“āyasmatā, bhante, sāriputtena aññā byākatā: ",
          "en": "“Sir, Venerable Sāriputta has declared enlightenment: "
        },
        {
          "scid": "sn12.32:5.3",
          "pli": "‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmī”ti. ",
          "en": "‘I understand: “Rebirth is ended, the spiritual journey has been completed, what had to be done has been done, there is no return to any state of existence.”’” "
        },
        {
          "scid": "sn12.32:6.1",
          "pli": "Atha kho bhagavā aññataraṃ bhikkhuṃ āmantesi: ",
          "en": "So the Buddha said to a certain monk, "
        },
        {
          "scid": "sn12.32:6.2",
          "pli": "“ehi tvaṃ, bhikkhu, mama vacanena sāriputtaṃ āmantehi: ",
          "en": "“Please, monk, in my name tell Sāriputta that "
        },
        {
          "scid": "sn12.32:6.3",
          "pli": "‘satthā taṃ, āvuso sāriputta, āmantetī’”ti. ",
          "en": "the teacher summons him.” "
        },
        {
          "scid": "sn12.32:6.4",
          "pli": "“Evaṃ, bhante”ti kho so bhikkhu bhagavato paṭissutvā yenāyasmā sāriputto tenupasaṅkami; upasaṅkamitvā āyasmantaṃ sāriputtaṃ etadavoca: ",
          "en": "“Yes, sir,” that monk replied. He went to Sāriputta and said to him, "
        },
        {
          "scid": "sn12.32:6.5",
          "pli": "“satthā taṃ, āvuso sāriputta, āmantetī”ti. ",
          "en": "“Reverend Sāriputta, the teacher summons you.” "
        },
        {
          "scid": "sn12.32:6.6",
          "pli": "“Evaṃ, āvuso”ti kho āyasmā sāriputto tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinnaṃ kho āyasmantaṃ sāriputtaṃ bhagavā etadavoca: ",
          "en": "“Yes, reverend,” replied Sāriputta. He went to the Buddha, bowed, and sat down to one side. The Buddha said to him, "
        },
        {
          "scid": "sn12.32:6.7",
          "pli": "“saccaṃ kira tayā, sāriputta, aññā byākatā: ",
          "en": "“Sāriputta, is it really true that you have declared enlightenment: "
        },
        {
          "scid": "sn12.32:6.8",
          "pli": "‘khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānāmī”ti? ",
          "en": "‘I understand: “Rebirth is ended, the spiritual journey has been completed, what had to be done has been done, there is no return to any state of existence”’?” "
        },
        {
          "scid": "sn12.32:6.9",
          "pli": "“Na kho, bhante, etehi padehi etehi byañjanehi attho vutto”ti. ",
          "en": "“Sir, I did not state the meaning in these words and phrases.” "
        },
        {
          "scid": "sn12.32:6.10",
          "pli": "“Yena kenacipi, sāriputta, pariyāyena kulaputto aññaṃ byākaroti, atha kho byākataṃ byākatato daṭṭhabban”ti. ",
          "en": "“Sāriputta, no matter how a gentleman declares enlightenment, what they have declared should be regarded as such.” "
        },
        {
          "scid": "sn12.32:6.11",
          "pli": "“Nanu ahampi, bhante, evaṃ vadāmi: ",
          "en": "“Sir, did I not also say that "
        },
        {
          "scid": "sn12.32:6.12",
          "pli": "‘na kho, bhante, etehi padehi etehi byañjanehi attho vutto’”ti. ",
          "en": "I did not state the meaning in these words and phrases?” "
        },
        {
          "scid": "sn12.32:7.1",
          "pli": "“Sace taṃ, sāriputta, evaṃ puccheyyuṃ: ",
          "en": "“Sāriputta, suppose they were to ask you: "
        },
        {
          "scid": "sn12.32:7.2",
          "pli": "‘kathaṃ jānatā pana tayā, āvuso sāriputta, kathaṃ passatā aññā byākatā—",
          "en": "‘But Reverend Sāriputta, how have you known and seen so that you’ve declared enlightenment: "
        },
        {
          "scid": "sn12.32:7.3",
          "pli": "khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. ",
          "en": "“I understand: ‘Rebirth is ended, the spiritual journey has been completed, what had to be done has been done, there is no return to any state of existence.’”’ "
        },
        {
          "scid": "sn12.32:7.4",
          "pli": "Evaṃ puṭṭho tvaṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:8.1",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:8.2",
          "pli": "‘kathaṃ jānatā pana tayā, āvuso sāriputta, kathaṃ passatā aññā byākatā—",
          "en": " "
        },
        {
          "scid": "sn12.32:8.3",
          "pli": "khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti; ",
          "en": " "
        },
        {
          "scid": "sn12.32:8.4",
          "pli": "evaṃ puṭṭhohaṃ, bhante, evaṃ byākareyyaṃ: ",
          "en": "I would answer: "
        },
        {
          "scid": "sn12.32:8.5",
          "pli": "‘yaṃnidānā, āvuso, jāti, tassa nidānassa khayā khīṇasmiṃ khīṇāmhīti viditaṃ. ",
          "en": "‘Reverends, because of the ending of the source of rebirth, when it ended, I knew “it is ended”. "
        },
        {
          "scid": "sn12.32:8.6",
          "pli": "Khīṇāmhīti viditvā—",
          "en": "Knowing this, "
        },
        {
          "scid": "sn12.32:8.7",
          "pli": "khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. ",
          "en": "I understand: “Rebirth is ended, the spiritual journey has been completed, what had to be done has been done, there is no return to any state of existence.”’ "
        },
        {
          "scid": "sn12.32:8.8",
          "pli": "Evaṃ puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:9.1",
          "pli": "“Sace pana taṃ, sāriputta, evaṃ puccheyyuṃ: ",
          "en": "“But Sāriputta, suppose they were to ask you: "
        },
        {
          "scid": "sn12.32:9.2",
          "pli": "‘jāti panāvuso sāriputta, kiṃnidānā kiṃsamudayā kiṃjātikā kiṃpabhavā’ti? ",
          "en": "‘But what is the source, origin, birthplace, and root of rebirth?’ "
        },
        {
          "scid": "sn12.32:9.3",
          "pli": "Evaṃ puṭṭho taṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:9.4",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:9.5",
          "pli": "‘jāti panāvuso sāriputta, kiṃnidānā kiṃsamudayā kiṃjātikā kiṃpabhavā’ti? ",
          "en": " "
        },
        {
          "scid": "sn12.32:9.6",
          "pli": "Evaṃ puṭṭhohaṃ, bhante, evaṃ byākareyyaṃ: ",
          "en": "I would answer: "
        },
        {
          "scid": "sn12.32:9.7",
          "pli": "‘jāti kho, āvuso, bhavanidānā bhavasamudayā bhavajātikā bhavappabhavā’ti. ",
          "en": "‘Continued existence is the source, origin, birthplace, and root of rebirth.’ "
        },
        {
          "scid": "sn12.32:9.8",
          "pli": "Evaṃ puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:10.1",
          "pli": "“Sace pana taṃ, sāriputta, evaṃ puccheyyuṃ: ",
          "en": "“But Sāriputta, suppose they were to ask you: "
        },
        {
          "scid": "sn12.32:10.2",
          "pli": "‘bhavo panāvuso sāriputta, kiṃnidāno kiṃsamudayo kiṃjātiko kiṃpabhavo’ti? ",
          "en": "‘What is the source of continued existence?’ "
        },
        {
          "scid": "sn12.32:10.3",
          "pli": "Evaṃ puṭṭho tvaṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:10.4",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:10.5",
          "pli": "‘bhavo panāvuso sāriputta, kiṃnidāno kiṃsamudayo kiṃjātiko kiṃpabhavo’ti? ",
          "en": " "
        },
        {
          "scid": "sn12.32:10.6",
          "pli": "Evaṃ puṭṭhohaṃ, bhante, evaṃ byākareyyaṃ: ",
          "en": "I’d answer: "
        },
        {
          "scid": "sn12.32:10.7",
          "pli": "‘bhavo kho, āvuso, upādānanidāno upādānasamudayo upādānajātiko upādānappabhavo’ti. ",
          "en": "‘Grasping is the source of continued existence.’ "
        },
        {
          "scid": "sn12.32:10.8",
          "pli": "Evaṃ puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:11.1",
          "pli": "“Sace pana taṃ, sāriputta, evaṃ puccheyyuṃ: ",
          "en": "“But Sāriputta, suppose they were to ask you: "
        },
        {
          "scid": "sn12.32:11.2",
          "pli": "‘upādānaṃ panāvuso … pe … ",
          "en": "‘What is the source of grasping?’ … "
        },
        {
          "scid": "sn12.32:11.3",
          "pli": "sace pana taṃ, sāriputta, evaṃ puccheyyuṃ—",
          "en": "But Sāriputta, suppose they were to ask you: "
        },
        {
          "scid": "sn12.32:11.4",
          "pli": "taṇhā panāvuso sāriputta, kiṃnidānā kiṃsamudayā kiṃjātikā kiṃpabhavā’ti? ",
          "en": "‘What is the source of craving?’ "
        },
        {
          "scid": "sn12.32:11.5",
          "pli": "Evaṃ puṭṭho tvaṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:11.6",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:11.7",
          "pli": "‘taṇhā panāvuso sāriputta, kiṃnidānā kiṃsamudayā kiṃjātikā kiṃpabhavā’ti? ",
          "en": " "
        },
        {
          "scid": "sn12.32:11.8",
          "pli": "Evaṃ puṭṭhohaṃ, bhante, evaṃ byākareyyaṃ: ",
          "en": "I’d answer: "
        },
        {
          "scid": "sn12.32:11.9",
          "pli": "‘taṇhā kho, āvuso, vedanānidānā vedanāsamudayā vedanājātikā vedanāpabhavā’ti. ",
          "en": "‘Feeling is the source of craving.’ "
        },
        {
          "scid": "sn12.32:11.10",
          "pli": "Evaṃ puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:12.1",
          "pli": "“Sace pana taṃ, sāriputta, evaṃ puccheyyuṃ: ",
          "en": "“But Sāriputta, suppose they were to ask you: "
        },
        {
          "scid": "sn12.32:12.2",
          "pli": "‘kathaṃ jānato pana te, āvuso sāriputta, kathaṃ passato yā vedanāsu nandī sā na upaṭṭhāsī’ti. ",
          "en": "‘But how have you known and seen so that the relishing of feelings is no longer present?’ "
        },
        {
          "scid": "sn12.32:12.3",
          "pli": "Evaṃ puṭṭho tvaṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:12.4",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:12.5",
          "pli": "‘kathaṃ jānato pana te, āvuso sāriputta, kathaṃ passato yā vedanāsu nandī sā na upaṭṭhāsī’ti evaṃ puṭṭhohaṃ, bhante, evaṃ byākareyyaṃ: ",
          "en": "I’d answer: "
        },
        {
          "scid": "sn12.32:12.6",
          "pli": "‘tisso kho imā, āvuso, vedanā. ",
          "en": "‘Reverends, there are three feelings. "
        },
        {
          "scid": "sn12.32:12.7",
          "pli": "Katamā tisso? ",
          "en": "What three? "
        },
        {
          "scid": "sn12.32:12.8",
          "pli": "Sukhā vedanā, dukkhā vedanā, adukkhamasukhā vedanā. ",
          "en": "Pleasant, painful, and neutral feeling. "
        },
        {
          "scid": "sn12.32:12.9",
          "pli": "Imā kho, āvuso, tisso vedanā aniccā. ",
          "en": "These three feelings are impermanent, "
        },
        {
          "scid": "sn12.32:12.10",
          "pli": "Yadaniccaṃ taṃ dukkhanti ",
          "en": "and what’s impermanent is suffering. "
        },
        {
          "scid": "sn12.32:12.11",
          "pli": "viditaṃ, yā vedanāsu nandī sā na upaṭṭhāsī’ti. ",
          "en": "When I understood this, the relishing of feelings was no longer present.’ "
        },
        {
          "scid": "sn12.32:12.12",
          "pli": "Evaṃ, puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:13.1",
          "pli": "“Sādhu sādhu, sāriputta. ",
          "en": "“Good, good, Sāriputta! "
        },
        {
          "scid": "sn12.32:13.2",
          "pli": "Ayampi kho, sāriputta, pariyāyo, etasseva atthassa saṅkhittena veyyākaraṇāya: ",
          "en": "The same point may also be briefly explained in this way: "
        },
        {
          "scid": "sn12.32:13.3",
          "pli": "‘yaṃ kiñci vedayitaṃ taṃ dukkhasmin’”ti. ",
          "en": "‘Suffering includes whatever is felt.’ "
        },
        {
          "scid": "sn12.32:14.1",
          "pli": "“Sace pana taṃ, sāriputta, evaṃ puccheyyuṃ: ",
          "en": "But Sāriputta, suppose they were to ask you: "
        },
        {
          "scid": "sn12.32:14.2",
          "pli": "‘kathaṃ vimokkhā pana tayā, āvuso sāriputta, aññā byākatā—",
          "en": "‘But Reverend, how have you been released that you declare enlightenment: "
        },
        {
          "scid": "sn12.32:14.3",
          "pli": "khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti? ",
          "en": "“I understand: ‘Rebirth is ended, the spiritual journey has been completed, what had to be done has been done, there is no return to any state of existence.’”?’ "
        },
        {
          "scid": "sn12.32:14.4",
          "pli": "Evaṃ puṭṭho tvaṃ, sāriputta, kinti byākareyyāsī”ti? ",
          "en": "How would you answer?” "
        },
        {
          "scid": "sn12.32:14.5",
          "pli": "“Sace maṃ, bhante, evaṃ puccheyyuṃ: ",
          "en": "“Sir, if they were to ask me this, "
        },
        {
          "scid": "sn12.32:14.6",
          "pli": "‘kathaṃ vimokkhā pana tayā, āvuso sāriputta, aññā byākatā—",
          "en": " "
        },
        {
          "scid": "sn12.32:14.7",
          "pli": "khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyāti pajānāmī’ti. ",
          "en": " "
        },
        {
          "scid": "sn12.32:14.8",
          "pli": "Evaṃ puṭṭhohaṃ, bhante, evaṃ byākareyyaṃ: ",
          "en": "I’d answer: "
        },
        {
          "scid": "sn12.32:14.9",
          "pli": "‘ajjhattaṃ vimokkhā khvāhaṃ, āvuso, sabbupādānakkhayā tathā sato viharāmi yathā sataṃ viharantaṃ āsavā nānussavanti, attānañca nāvajānāmī’ti. ",
          "en": "‘Because of an inner release with the ending of all grasping, I live mindfully so that defilements don’t defile me and I don’t look down on myself.’ "
        },
        {
          "scid": "sn12.32:14.10",
          "pli": "Evaṃ puṭṭhohaṃ, bhante, evaṃ byākareyyan”ti. ",
          "en": "That’s how I’d answer such a question.” "
        },
        {
          "scid": "sn12.32:15.1",
          "pli": "“Sādhu sādhu, sāriputta. ",
          "en": "“Good, good, Sāriputta! "
        },
        {
          "scid": "sn12.32:15.2",
          "pli": "Ayampi kho sāriputta, pariyāyo etasseva atthassa saṅkhittena veyyākaraṇāya—",
          "en": "The same point may also be briefly explained in this way: "
        },
        {
          "scid": "sn12.32:15.3",
          "pli": "ye āsavā samaṇena vuttā tesvāhaṃ na kaṅkhāmi, te me pahīnāti na vicikicchāmī”ti. ",
          "en": "‘I have no uncertainty regarding the defilements spoken of by the ascetic. I have no doubt that I’ve given them up.’” "
        },
        {
          "scid": "sn12.32:15.4",
          "pli": "Idamavoca bhagavā. ",
          "en": "That is what the Buddha said. "
        },
        {
          "scid": "sn12.32:15.5",
          "pli": "Idaṃ vatvā sugato uṭṭhāyāsanā vihāraṃ pāvisi. ",
          "en": "When he had spoken, the Holy One got up from his seat and entered his dwelling. "
        },
        {
          "scid": "sn12.32:16.1",
          "pli": "Tatra kho āyasmā sāriputto acirapakkantassa bhagavato bhikkhū āmantesi: ",
          "en": "Then soon after the Buddha left, Venerable Sāriputta said to the mendicants, "
        },
        {
          "scid": "sn12.32:16.2",
          "pli": "“pubbe appaṭisaṃviditaṃ maṃ, āvuso, bhagavā paṭhamaṃ pañhaṃ apucchi, tassa me ahosi dandhāyitattaṃ. ",
          "en": "“Reverends, the first question that the Buddha asked me was something that I’d not previously considered, so I hesitated. "
        },
        {
          "scid": "sn12.32:16.3",
          "pli": "Yato ca kho me, āvuso, bhagavā paṭhamaṃ pañhaṃ anumodi, tassa mayhaṃ, āvuso, etadahosi—",
          "en": "But when the Buddha agreed with my answer, I thought: "
        },
        {
          "scid": "sn12.32:16.4",
          "pli": "divasañcepi maṃ bhagavā etamatthaṃ puccheyya aññamaññehi padehi aññamaññehi pariyāyehi, divasampāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehi. ",
          "en": "‘If the Buddha were to question me all day on this matter in different words and ways, I could answer all day with different words and ways. "
        },
        {
          "scid": "sn12.32:16.5",
          "pli": "Rattiñcepi maṃ bhagavā etamatthaṃ puccheyya aññamaññehi padehi aññamaññehi pariyāyehi, rattimpāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehi. ",
          "en": "If he were to question me all night, "
        },
        {
          "scid": "sn12.32:16.6",
          "pli": "Rattindivaṃ cepi maṃ bhagavā etamatthaṃ puccheyya aññamaññehi padehi aññamaññehi pariyāyehi, rattindivampāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehi. ",
          "en": "all day and night, "
        },
        {
          "scid": "sn12.32:16.7",
          "pli": "Dve rattindivāni cepi maṃ bhagavā etamatthaṃ puccheyya … pe … ",
          "en": "for two days and nights, "
        },
        {
          "scid": "sn12.32:16.8",
          "pli": "dve rattindivānipāhaṃ bhagavato etamatthaṃ byākareyyaṃ … pe … ",
          "en": " "
        },
        {
          "scid": "sn12.32:16.9",
          "pli": "tīṇi rattindivāni cepi maṃ bhagavā etamatthaṃ puccheyya … pe … ",
          "en": "for three, "
        },
        {
          "scid": "sn12.32:16.10",
          "pli": "tīṇi rattindivānipāhaṃ bhagavato etamatthaṃ byākareyyaṃ … pe … ",
          "en": " "
        },
        {
          "scid": "sn12.32:16.11",
          "pli": "cattāri rattindivāni cepi maṃ bhagavā etamatthaṃ puccheyya … pe … ",
          "en": "four, "
        },
        {
          "scid": "sn12.32:16.12",
          "pli": "cattāri rattindivānipāhaṃ bhagavato etamatthaṃ byākareyyaṃ … pe … ",
          "en": " "
        },
        {
          "scid": "sn12.32:16.13",
          "pli": "pañca rattindivāni cepi maṃ bhagavā etamatthaṃ puccheyya … pe … ",
          "en": "five, "
        },
        {
          "scid": "sn12.32:16.14",
          "pli": "pañca rattindivānipāhaṃ bhagavato etamatthaṃ byākareyyaṃ … pe … ",
          "en": " "
        },
        {
          "scid": "sn12.32:16.15",
          "pli": "cha rattindivāni cepi maṃ bhagavā etamatthaṃ puccheyya … pe … ",
          "en": "six, "
        },
        {
          "scid": "sn12.32:16.16",
          "pli": "cha rattindivānipāhaṃ bhagavato etamatthaṃ byākareyyaṃ … pe … ",
          "en": " "
        },
        {
          "scid": "sn12.32:16.17",
          "pli": "satta rattindivāni cepi maṃ bhagavā etamatthaṃ puccheyya aññamaññehi padehi aññamaññehi pariyāyehi, satta rattindivānipāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehī”ti. ",
          "en": "or seven days and nights, I could answer in different words and ways for seven days and nights.’” "
        },
        {
          "scid": "sn12.32:17.1",
          "pli": "Atha kho kaḷārakhattiyo bhikkhu uṭṭhāyāsanā yena bhagavā tenupasaṅkami; upasaṅkamitvā bhagavantaṃ abhivādetvā ekamantaṃ nisīdi. Ekamantaṃ nisinno kho kaḷārakhattiyo bhikkhu bhagavantaṃ etadavoca: ",
          "en": "Then Kaḷāra the Aristocrat went up to the Buddha, bowed, sat down to one side, and said to him, "
        },
        {
          "scid": "sn12.32:17.2",
          "pli": "“āyasmatā, bhante, sāriputtena sīhanādo nadito—",
          "en": "“Sir, Venerable Sāriputta has roared his lion’s roar!” "
        },
        {
          "scid": "sn12.32:17.3",
          "pli": "pubbe appaṭisaṃviditaṃ maṃ, āvuso, bhagavā paṭhamaṃ pañhaṃ apucchi, tassa me ahosi dandhāyitattaṃ. ",
          "en": "(And he told the Buddha all that Sāriputta had said.) "
        },
        {
          "scid": "sn12.32:17.4",
          "pli": "Yato ca kho me, āvuso, bhagavā paṭhamaṃ pañhaṃ anumodi, tassa mayhaṃ, āvuso, etadahosi—",
          "en": " "
        },
        {
          "scid": "sn12.32:17.5",
          "pli": "divasañcepi maṃ bhagavā etamatthaṃ puccheyya aññamaññehi padehi aññamaññehi pariyāyehi, divasampāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehi; ",
          "en": " "
        },
        {
          "scid": "sn12.32:17.6",
          "pli": "rattiñcepi … pe … ",
          "en": " "
        },
        {
          "scid": "sn12.32:17.7",
          "pli": "rattindivañcepi maṃ bhagavā … pe … ",
          "en": " "
        },
        {
          "scid": "sn12.32:17.8",
          "pli": "dve rattindivāni cepi maṃ bhagavā … pe … ",
          "en": " "
        },
        {
          "scid": "sn12.32:17.9",
          "pli": "tīṇi … ",
          "en": " "
        },
        {
          "scid": "sn12.32:17.10",
          "pli": "cattāri … ",
          "en": " "
        },
        {
          "scid": "sn12.32:17.11",
          "pli": "pañca … ",
          "en": " "
        },
        {
          "scid": "sn12.32:17.12",
          "pli": "cha … ",
          "en": " "
        },
        {
          "scid": "sn12.32:17.13",
          "pli": "satta rattindivāni cepi maṃ bhagavā etamatthaṃ puccheyya aññamaññehi padehi aññamaññehi pariyāyehi, satta rattindivānipāhaṃ bhagavato etamatthaṃ byākareyyaṃ aññamaññehi padehi aññamaññehi pariyāyehī”ti. ",
          "en": " "
        },
        {
          "scid": "sn12.32:18.1",
          "pli": "“Sā hi, bhikkhu, sāriputtassa dhammadhātu suppaṭividdhā, yassā dhammadhātuyā suppaṭividdhattā divasaṃ cepāhaṃ sāriputtaṃ etamatthaṃ puccheyyaṃ aññamaññehi padehi aññamaññehi pariyāyehi, divasampi me sāriputto etamatthaṃ byākareyya aññamaññehi padehi aññamaññehi pariyāyehi. ",
          "en": "“Mendicant, Sāriputta has clearly comprehended the principle of the teachings, so that he could answer any questions I might ask him in different words and ways up to the seventh day and night.” "
        },
        {
          "scid": "sn12.32:18.2",
          "pli": "Rattiṃ cepāhaṃ sāriputtaṃ etamatthaṃ puccheyyaṃ aññamaññehi padehi aññamaññehi pariyāyehi, rattimpi me sāriputto etamatthaṃ byākareyya … pe … ",
          "en": " "
        },
        {
          "scid": "sn12.32:18.3",
          "pli": "rattindivaṃ cepāhaṃ sāriputtaṃ etamatthaṃ puccheyyaṃ, rattindivampi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.4",
          "pli": "dve rattindivāni cepāhaṃ sāriputtaṃ etamatthaṃ puccheyyaṃ, dve rattindivānipi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.5",
          "pli": "tīṇi rattindivāni cepāhaṃ sāriputtaṃ etamatthaṃ puccheyyaṃ, tīṇi rattindivānipi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.6",
          "pli": "cattāri rattindivāni cepāhaṃ sāriputtaṃ etamatthaṃ puccheyyaṃ, cattāri rattindivānipi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.7",
          "pli": "pañca rattindivāni cepāhaṃ sāriputtaṃ etamatthaṃ puccheyyaṃ, pañca rattindivānipi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.8",
          "pli": "cha rattindivāni cepāhaṃ sāriputtaṃ etamatthaṃ puccheyyaṃ, cha rattindivānipi me sāriputto etamatthaṃ byākareyya … ",
          "en": " "
        },
        {
          "scid": "sn12.32:18.9",
          "pli": "satta rattindivāni cepāhaṃ sāriputtaṃ etamatthaṃ puccheyyaṃ aññamaññehi padehi aññamaññehi pariyāyehi, satta rattindivānipi me sāriputto etamatthaṃ byākareyya aññamaññehi padehi aññamaññehi pariyāyehī”ti. ",
          "en": " "
        },
        {
          "scid": "sn12.32:18.10",
          "pli": "Dutiyaṃ. ",
          "en": ""
        }
      ],
      "type": "Section",
      "prefix": "",
      "values": [],
      "template": [],
      "expanded": false,
      "prop": "en",
      "title": "At Sāvatthī. ",
      "expandable": false
    }
  ],
  "suttaCode": "sn12.32/en/sujato",
  "author_uid": "sujato",
  "suttaplex": {
    "acronym": "SN 12.32",
    "volpages": "SN ii 50",
    "uid": "sn12.32",
    "blurb": "A mendicant named Kaḷāra the Khattiya informs Sāriputta that the mendicant Moḷiyaphagguna had disrobed. Overinterpreting Sāriputta’s reply, Kaḷāra reports to the Buddha that Sāriputta had claimed to have ended all defilements. The Buddha calls Sāriputta to clarify his statements, and Sāriputta explains in terms of dependent origination.",
    "difficulty": null,
    "original_title": "Kaḷāra Sutta",
    "root_lang": "pli",
    "root_lang_name": "Pāli",
    "type": "text",
    "from": null,
    "translated_title": "With Kaḷāra the Aristocrat ",
    "translations": [
      {
        "lang": "en",
        "lang_name": "English",
        "is_root": false,
        "author": "Bhikkhu Sujato",
        "author_short": "Sujato",
        "author_uid": "sujato",
        "publication_date": null,
        "id": "en_sn12.32_sujato",
        "segmented": true,
        "title": "With Kaḷāra the Aristocrat ",
        "volpage": null
      },
      {
        "author": "Bhikkhu Bodhi",
        "author_short": "Bodhi",
        "author_uid": "bodhi",
        "id": "en_sn12.32_bodhi",
        "is_root": false,
        "lang": "en",
        "lang_name": "English",
        "publication_date": "2000",
        "segmented": false,
        "volpage": null,
        "title": "The Kaḷara"
      }
    ],
    "parallel_count": 3,
    "biblio": null,
    "num": 2
  }
}